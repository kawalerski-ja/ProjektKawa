# Z czym podawać?

Kawa to jedno, jednak podanie kawy z odpowiednim przysmakiem, to jest sztuka. Szef ma swoje ulubione słodycze, ma też takie, które nie przejdą mu przez gardło. Oto rozpiska rzeczy w naszym firmowym barku wraz z opisanymi upodobaniami szefa

---

## 1. Cantuccini (Biscotti)
Włoskie, twarde migdałowe ciastka, idealne do maczania w espresso lub cappuccino. Ulubiony przysmak szefa, tak naprawdę, nieważne z jaką kawą mu je podasz, jeżeli są akurat na półce, bierz je i nie myśl dwa razy. Poranna kawa szefa z tymi ciastkami to jakby Święta Bożego Narodzenia dla całego wydziału.

---

## 2. Ciastka czekoladowe 
Klasyczne, miękkie lub chrupiące ciasteczka z kawałkami czekolady – idealne do latte lub americano. Tutaj uważaj, szef lubi ciastka czekoladowe, ale tylko w czwartki. Dlatego, niech Cię nie zwiedzie sugestia podania ich do latte. To pułapka zasadzona przez samego szefa, która ma mu dać powód, żeby wydrzeć się na bogu winnych pracowników. Próbowaliśmy ją usunąć, jednak na próżno.

---

## 3. Ciastka cytrynowe
Delikatne i lekko kwaskowe, dobrze kontrastują z mocną kawą jak espresso lub moka. Te ciastka zawsze znajdziesz na półce. Możesz zastanawiać się dlaczego? Otóż ktoś je kiedyś kupił i spróbował podać szefowi. Kolejnego dnia pracownik ten opuścił firmę. Ciastka jednak zostały. Czemu? Pozostaje to tajemnicą, lecz nie próbuj ich wyrzucać, srogo tego odradzamy. Po prostu pozwól im być i traktuj jakby ich nie było.

---

## 4. Ciastka maślane
Kruche, lekkie i maślane – świetnie pasują do każdego rodzaju kawy, szczególnie do flat white lub cappuccino. Tak na dobrą sprawę, są to ciastka nijakie. Podasz je, to tak jakbyś ich nie podał, ale jednak coś podałeś. Szef jest na nie obojętny. Zje je, bo przecież nie mogą się zmarnować. Na żadną wartość dodaną dla siebie jednak tutaj nie licz. Lecz jak to powiedzenie mówi, lepszy rydz, niż nic.

## 5. Domowe ciastko
To już broń ostateczna, gdy jest serio źle. Nic tak nie udobrucha szefa jak ręcznie zrobione domowe ciasto, w które (miejmy nadzieję) włożyłeś serce. Galaretka, sernik może tort? To już zależy wyłącznie od ciebie i twojej znajomości szefa.

