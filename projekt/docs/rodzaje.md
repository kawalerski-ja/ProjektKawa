# Rodzaje Kawy

Poniżej rozpisane masz pięć ulubionych kaw szefa. Dlaczego pięć? Bo każda na inny dzień tygodnia, dostosowana specjalnie, do nawyków twojego szefa. Jeżeli podasz złą kawę w konkretny dzień... W dużym skrócie będziesz wąchał kwiatki od spodu.

---

## 1. Poniedziałek - Espresso

**Opis:**  

Mocna, skoncentrowana kawa o intensywnym smaku i aromacie. Taki wywar idealnie daje kopa w poniedziałkowe poranki, motywuje do działania i sprawia, że dzięki niej, szef będzie energiczny i zadowolony już na sam początek tygodnia. A jako pracownik, przecież na tym Ci najbardziej zależy.

**Sposób przygotowania:**
Zmiel świeżą kawę drobno, wsyp do kolby ekspresu ciśnieniowego, zaparz pod ciśnieniem 9 bar przez ok. 25–30 sekund. Użyj ok. 7–9 g kawy na 30 ml naparu.

---

## 2. Wtorek - Cappuccino

**Opis:**  
Klasyczne połączenie espresso, gorącego i spienionego mleka w równych proporcjach. 3 składniki tworzące Trójcę Świętą. Zapomnisz o którymś - możesz się pożegnać z robotą. Proporcję są tu też istotne, dasz czegoś za dużo lub za mało, możesz zapomnieć o podwyżce na najbliższe pół roku.

**Sposób przygotowania:**
Zaparz espresso, następnie spień mleko do uzyskania gęstej, aksamitnej pianki. Wlej mleko na espresso, trzymając łyżkę, aby pianka została na wierzchu. Proporcje 1:1:1!!!!! Bez nich, oj marny jest Twój los. 

---

## 3. Środa - Latte (Caffè Latte)

**Opis:**  
Łagodna kawa mleczna oparta na espresso, z dużą ilością mleka i cienką warstwą mlecznej pianki. Środek tygodnia dlatego też twój szef już ma trochę za sobą, taki napój pozwoli mu się uspokoić, a Tobie może uda się przetrwać jakoś do piątku.

**Sposób przygotowania:**
Zaparz espresso. Spień mleko (delikatnie, z cienką pianką). Wlej mleko do filiżanki, następnie dodaj espresso. Można dodać syrop smakowy(w zależności od koloru krawatu szefa:
- niebieski - syrop jest wskazany
- czerwony - lepiej nie próbuj
- bordowy - robisz to na własną odpowiedzialność).

---

## 4. Czwartek - Americano

**Opis:**  
Espresso w wersji mniej pobudzającej - kofeina wchłania się wolniej. Z tą kawą jednak ostrożnie - wielu koneserów do Americano ma kpiące podejście. Warto na tym etapie przeprowadzić test psychologiczny - jeśli szef jeździ na wakacje w stylu Dubaj, Singapur, Stany - zapewne polubi Americano. Jeśli jednakże gustuje w kierunkach bardziej klasycznych jak Alpy czy Włochy - absolutnie nie ryzykuj!
**Sposób przygotowania:**
Zaparz espresso, następnie dolej gorącą wodę (ok. 90°C), w proporcji 1:2 lub 1:3. Wodę dodawaj po espresso, aby zachować warstwowanie smaku.

---

## 5. Piątek - Mocha (Caffè Mocha)

**Opis:**  
Ta opcja jest idealna jeżeli masz szefową, a nie szefa. Delikatna, kobieca i dostojna kompozycja wprowadzi uśmiech na twarz przełożonego płci pieknej.
**Sposób przygotowania:**
Do filiżanki dodaj czekoladę (syrop lub rozpuszczoną), zaparz espresso bezpośrednio na nią. Dodaj gorące mleko i lekko spień. Opcjonalnie udekoruj bitą śmietaną.
---